Elaborato di Programmazione: Videogioco genere Roguelite.

Per la realizzazione del videogioco abbiamo pensato come prima cosa a quale genere fare riferimento ed abbiamo
scelto il Roguelite. Il genere è molto simile al Roguelike, soltanto meno punitivo; le sue caratteristiche principali
sono: Gioco a turni (non fondamentale), generazione casuale dei livelli, Permadeath (ma non punitivo come
quello caratterizzante il Roguelike, ovvero il personaggio dovrà rientrare nel dungeon e ricominciare dall'inizio,
ma conserverà statistiche, esperienza, oggetti, abilità, ecc.).

Il gioco sarà strutturato nel seguente modo: l'utente si ritroverà in un menu iniziale, nel quale potrà scegliere se
cambiare impostazioni, uscire dal gioco, continuare una partita già iniziata o iniziarne una nuova. Iniziata una
nuova partita si aprirà un menu in cui si dovrà scegliere il personaggio principale tra 3 diverse classi: Warrior,
Wizard, Ranger; ognuna con le proprie caratteristiche e armi principali (rispettivamente Spada, Scettro, Arco).
Fatta questa scelta entreremo nel gioco vero e proprio: il nostro personaggio si troverà inizialmente in una sorta di
piazza (quindi all'aperto) e potrà scegliere tra entrare in un negozio per equipaggiarsi per il dungeon (con
l'aggiunta in caso di un probabile fabbro che aumenti le statistiche delle armi equipaggiate in cambio di monete),
oppure avventurarsi direttamente all'interno di quest'ultimo (che potrà essere al chiuso o ""all'aperto"" in base al
livello generato).

Nel dungeon vi saranno varie tipologie di nemici, con drop diversi e in alcuni livelli anche delle casse che
conterranno degli oggetti (come pozioni, armature, armi, oggetti vari) che potranno conferire sia bonus che
malus al nostro avventuriero. Il dungeon sarà strutturato di un certo numero di livelli (ancora da definire, ad
esempio 5/6) e in uno di questi vi sarà una scala, o un altro metodo per scendere nel dungeon ai livelli inferiori.
Inoltre prima di accedere ai livelli inferiori si dovranno uccidere tutti i nemici del livello corrente, insieme ad un
Boss, un mostro più potente con un drop "raro". Il gioco finisce quando il giocatore raggiunge l'ultimo piano del
dungeon e dopo aver ucciso un boss finale, recupera un oggetto conclusivo (che potrà essere venduto al negozio
per un'ingente somma di monete per aumentare la rigiocabilità).

Per quanto riguardo il personaggio, egli avrà: Salute (HP), dei Punti Magia (MP) e della Stamina (SP); i suoi
movimenti saranno salto, corsa e dash (che avrà un tempo di invulnerabilità pari alla durata dell'animazione). Per
quanto riguarda il consumo delle statistiche: gli HP aumenteranno se vengono indossate armature o ottenuti
oggetti che danno bonus, mentre diminuirà se si ottengono dei malus o se si viene danneggiati da un nemico, ma
sarà possibile recuperarla con le pozioni. Gli MP si ridurranno con l'uso di abilità o magie (Wizard) e si
recupereranno con pozioni, inoltre vale, come per gli HP l'ottenimento di bonus e malus. Gli SP verranno
consumati utilizzando un attacco pesante o il dash, si possono ottenere bonus e malus. Ogni personaggio ha 3
statistiche principali Forza, Intelligenza, Agilità. La Forza è caratteristica del Guerriero e conferisce danni
aggiuntivi e HP aggiuntivi. L'Intelligenza è caratteristica del Mago e aumenta il danno di abilità e magie, oltre che
il numero di MP. L'Agilità conferisce all'Arciere una caratteristica unica che sarà quella di una schivata più lunga,
in quanto dovrà stare più lontano possibile dai nemici.

Si potrà mettere in pausa il gioco per poter salvare, caricare, cambiare impostazioni o uscire dal gioco. Inoltre ci
sarà un menu per visualizzare l'inventario e le statistiche del personaggio.
L'HUD è composto dalle barre degli HP, degli MP, degli SP, dalle varie abilità diverse per ogni classe e una
minimappa.
